Celem ćwiczenia jest zapoznanie studentów z zagadnieniami sterowania transmisją informacji
poprzez szynę danych, pomiędzy kilkoma nadajnikami i odbiornikami. Z tymi zagadnieniami
można spotkać się często przy konstrukcji cyfrowych układów sterowania i układów
współpracujących z mikroprocesorami.
Opisany zestaw laboratoryjny jest symulatorem czterobitowej szyny danych. Układ został
fizycznie zrealizowany w oparciu o dwa mikroprocesory i umożliwia realizację przesłań danych
pomiędzy różnymi układami przyłączonymi do szyny danych oraz wyświetlanie informacji o stanie
poszczególnych bloków.
9.2. OPIS ZESTAWU LABORATORYJNEGO
 Na wstępnie wyjaśnijmy znaczenie terminu „szyna danych”. Szyna danych (ang. data bus)
to zespół linii (przewodów) służących do przesyłania danych między elementami połączonymi za
jej pośrednictwem. Fizycznie szyna danych to przewody, do których przyłączone zostały wejścia
i wyjścia układów współpracujących z szyną. Nadajnik ma wyjścia podłączone do szyny danych,
natomiast odbiornik – wejścia. Układy będące nadajnikami informacji, albo mają wyjścia
trójstanowe, albo są podłączone do szyny poprzez bramki z wyjściami trójstanowymi.
Sytuacja jest prosta, gdy do szyny podłączony jest tylko jeden nadajnik – wtedy trzeba tylko
wygenerować sygnał zapisujący dane pojawiające na szynie do wybranego odbiornika.
W przypadku, gdy do szyny danych podłączonych jest kilka źródeł informacji konieczny jest wtedy
układ sterujący wyjściami trójstanowymi nadajników oraz sygnałami strobującymi odbiorników.
Zagadnienie to zostanie omówione w p.9.2.3.
 Czasami jednak, mówiąc „szyna danych” mamy na myśli cały zespół nadajników
i odbiorników połączonych galwanicznie przewodami, które są fizycznie szyną - w tym przypadku
czterobitową.
 W tym zestawie przesłania po szynie danych i przyłączanie do niej różnych układów są
symulowane programowo przy wykorzystaniu dwóch mikrokontrolerów z rodziny AVR (układów
Atmega8 i Atmega32).
 Działanie tego zestawu laboratoryjnego zostało opisane tak, jakby to było urządzenie
zbudowane z podzespołów przedstawionych na jego głównej płycie czołowej i operacje przesłań
byłyby dokonywane w konkretnym sprzęcie, przy wykonywaniu wyspecyfikowanych instrukcji
i fizycznych dekoderów sterujących przesyłaniem informacji przez szynę danych.
 Z punktu widzenia użytkownika nieistotna jest budowa całego fizycznego układu w oparciu
o mikrokontrolery i to, że po odpowiednim zaprogramowaniu symulują one pracę sprzętowej szyny
danych. Istotne jest to, że układ symulatora zachowuje się tak samo jak równoważny mu układ
zbudowany z układów TTL średniej i małej skali integracji.
 Poprawność działania szyny danych należy kontrolować obserwując zawartości rejestrów
wyświetlane na LED-ach oraz stany diod sygnalizacyjnych.
Widoki płyt: czołowej i pulpitu zestawu laboratoryjnego przedstawiono na Rys.9.1., który
zamieszczono w Części 2 instrukcji „TECHNIKA CYFROWA. LABORATORIUM. CCYYKKLL
ĆĆWWIICCZZEEŃŃGGRRUUPPOOWWYYCCHH.
..”.
9-2 STEROWANIE SZYNĄ DANYCH
9.2.1. OZNACZENIA ELEMENTÓW NA PULPICIE ZESTAWU
Przełączniki
ZER. – przycisk zerowania generatora sterującego GS.
START – przycisk inicjujący rozpoczęcie wykonywania cyklu, mikrocyklu lub programu,
w zależności od ustawienia przełączników wyboru trybu (rodzaju) pracy zestawu.
CZYTAJ – przycisk inicjujący odczyt danych z klawiatury dane i ponowny start działania
układu sterującego, który zatrzymał się po napotkaniu instrukcji czytania danych.
Mikrocykl
Cykl - zespół przełączników zależnych - wybór trybu pracy zestawu laboratoryjnego.
Program
Sieć – przełącznik do włączania/wyłączania zasilania zestawu laboratoryjnego.
Diody LED
Praca – LED sygnalizujący wykonywanie przez zestaw cyklu, mikrocyklu lub programu.
Gotów – LED sygnalizujący oczekiwanie na wpis danych wejściowych - dioda zgaśnie po
odczycie stanu przycisków z klawiatury dane, po naciśnięciu przycisku CZYTAJ.
Koniec – LED sygnalizujący zakończenie wykonywania przez zestaw cyklu, mikrocyklu lub
programu.
SIEĆ – LED sygnalizujący włączenie zasilania zestawu laboratoryjnego.
9.2.2. OPIS ELEMENTÓW NA GŁÓWNEJ PŁYCIE CZOŁOWEJ ZESTAWU
 Na płycie głównej zestawu laboratoryjnego STEROWANIE SZYNĄ DANYCH przedstawiono
jego schemat blokowy. Uwidoczniono na nim połączenia między układami współpracującymi
z szyną oraz elementy układu sterującego pracą szyny danych. Ponadto na płycie głównej zestawu
laboratoryjnego znajdują się przyciski i przełączniki służące do programowania i sterowania pracą
zestawu, oraz diody LED, których przeznaczenie opisano poniżej.
Przełączniki
a) w dolnej części płyty głównej:
zer. – przycisk zerowania adresu przy zapisie oraz odczycie RAM-u.
zapis/praca – przełącznik wyboru trybu pracy RAM: wciśnięty = zapis RAM-u, wyciśnięty = praca
zestawu.
wpisz – przycisk do zapisania, do RAM-u słowa ustawionego na klawiaturze CT, BT, AT,
CC, BC, AC, W1 ,W2, po jego wciśnięciu adres automatycznie zwiększa się o 1.
CT, BT, AT, CC, BC, AC, W1, W2 – klawiatura do ustawiania słowa przy zapisie RAM-u:
przycisk wciśnięty = „1”, wyciśnięty = „0”.
RA, RB, RC – zespół przełączników zależnych do wyboru rejestru, którego zawartość ma być
wyświetlana na diodach, umieszczonych na płycie czołowej zestawu
laboratoryjnego, poniżej tych rejestrów.
Ćwiczenie 9 9-3
b) w górnej części płyty głównej:
dane (d3, d2, d1, d0) – klawiatura do wprowadzania danych wejściowych: przycisk wciśnięty = „1”,
wyciśnięty = „0”.
instrukcja (I2, I1, I0) – klawiatura do wprowadzania kodu instrukcji: przycisk wciśnięty = „1”,
wyciśnięty = „0”.
zer. – przycisk przy rejestrze RP, do zerowania adresu przy zapisie, oraz odczycie
rejestru programu.
praca/zapis – przełącznik przy rejestrze RP, do wyboru trybu pracy rejestru programu:
wciśnięty = zapis RP, wyciśnięty = praca zestawu;
wpisz – przycisk przy rejestrze RP, do zapisania słowa ustawionego na klawiaturze I2, I1, I0
do RP, po jego wciśnięciu adres automatycznie zwiększa się o 1.
Diody LED
I2, I1, I0, C1, C0 – wyświetlanie aktualnego adresu pamięci, przy zapisie jak i odczycie RAM-u.
CT, BT, AT, CC, BC, AC, W1 ,W2 – wyświetlanie wartości słowa sterującego wpisanego do pamięci
RAM, znajdującego się pod adresem wyświetlanym przez diody I2, I1, I0, C1, C0,
przy odczycie RAM-u.
adres (a2, a1, a0) – wyświetlanie adresu aktualnie wykonywanej instrukcji z rejestru RP.
diody rejestrów RA, RB, RC (Q3, Q2, Q1, Q0) – wyświetlane zawartości poszczególnych rejestrów.
Wybór rejestru dokonuje się poprzez wciśnięcie odpowiedniego przycisku: RA, RB
lub RC, które znajdują się z prawej strony rejestrów.
diody rejestru RWY (Q3, Q2, Q1, Q0) – wyświetlanie zawartości rejestru RWY.
9.2.3. BLOKI FUNKCJONALNE I ELEMENTY ZESTAWU
1) Układ sterujący
Układ sterujący pracą zestawu laboratoryjnego STEROWANIE SZYNĄ DANYCH zbudowany
jest z następujących zespołów:
- pamięci RAM o organizacji 32 x 8 (32 słowa 8-bitowe),
- generatora sygnałów zegarowych GS,
- dwóch dekoderów adresowych (BIN  1 z n).
◄ Pamięć RAM
 Jest to najważniejsza część tego zestawu laboratoryjnego. W niej są zapisywany kody
poszczególnych mikroinstrukcji, które mają być realizowane w zestawie po wczytaniu instrukcji
zadanej do wykonania.
 Wejścia adresowe pamięci RAM połączone są z wyjściami rejestru instrukcji RI (bity I2, I1,
I0) i z wyjściami generatora GS (bity C1, C0); przy czym C0 jest najmłodszym bitem adresu, a I2
– najstarszym.
9-4 STEROWANIE SZYNĄ DANYCH
Wyjścia pamięci RAM oznaczone symbolami: CT, BT, AT, są połączone z wejściami
adresowymi dekodera 1; wyjścia: CC, BC, AC - z wejściami adresowymi dekodera 2; natomiast
wyjścia W1 i W2 – z wejściami informacyjnymi rejestrów pomocniczych R1 i R2.
Do wejść danych RAM-u przyłączone są sygnały z przełączników: CT, BT, AT, CC, BC, AC,
W1, W2, na których ustawiane są wartości słów zapisywanych w pamięci.
Do wejść sterujących pracą pamięci przyłączone są sygnały sterujące zapisem i odczytem
RAM-u – z przełączników i przycisków: zer., praca/zapis, wpisz (znajdują się one w dolnej
części płyty głównej).
Organizację pamięci RAM, z uwidocznieniem jej podziału na obszary przyporządkowane
poszczególnym instrukcjom przedstawiono w tabeli 9.1. 
W każdym słowie pamięci RAM zapisujemy informacje opisujące działania w danym mikrocyklu
w następującej kolejności:
- na pozycjach CT, BT, AT - zakodowaną informację o numerze nadajnika wykorzystywanego
w tym mikrocyklu (patrz Tabela.9.2.).
- na pozycjach CC, BC, AC - zakodowaną informację o numerze odbiornika
wykorzystywanego w tym mikrocyklu (patrz Tabela.9.3.).
- na pozycjach W1 i W2 - zakodowaną informację o funkcji realizowanej przez ALU przy
wykonywaniu danej instrukcji (patrz Tabela.9.4. i Tabela.9.5.).
◄ Generator GS
 Generator sygnałów zegarowych GS steruje wykonywaniem poszczególnych instrukcji.
Ponadto – w czasie zapisu pamięci RAM - wyznacza kolejne adresy, pod którymi mają być
zapisywane kody mikroinstrukcji.
Stany jego wyjść C1, C0 przyjmują kolejno wartości: 00, 01, 10, 11. W trybie praca, każde
przejście między kolejnymi stanami C1, C0 oznacza, że został wykonany jeden mikrocykl. Do
realizacji każdej instrukcji muszą zostać wykonane mikroinstrukcje w czterech mikrocyklach.
W trybie zapis stan wyjść generatora wyznacza adresy, pod którymi zapisujemy kolejne słowa
do pamięci RAM.
◄ Dekodery sygnałów sterujących
 Dekoder 1, na którego wejścia podawane są z RAM-u sygnały CT, BT, AT, wytwarza
sygnały sterujące Ti
. Jego sygnały wyjściowe: TI
, TA, TB, TC, TALU, TWE, podawane są na
wejścia sterujące przyłączaniem poszczególnych nadajników do szyny danych. Wyznaczają one
moment otwarcia trójstanowych wyjść umożliwiając wystawienie na szynę danych informacji
z wybranego nadajnika. Sposób generowania sygnałów sterujących Ti
 na wyjściach dekodera 1
przedstawiono w tabeli 9.2. 
Dekoder 2, na którego wejścia podawane są z RAM-u sygnały CC, BC, AC, wytwarza
sygnały sterujące Cj
. Jego sygnały wyjściowe: CRI, CA, CB, CC, CR1, CR2, CWY, podawane są na
wejścia zapisu (zegarowe) poszczególnych odbiorników. Wyznaczają one moment zapisu
informacji z szyny danych do poszczególnych odbiorników. W zestawie laboratoryjnym wszystkie
odbiorniki przyłączone do szyny danych to rejestry z równoległym wpisem danych.
Jednostka arytmetyczno-logiczna (ALU)
Układ ALU realizuje operacje arytmetyczne i logiczne na 4-bitowych liczbach zapisanych
w rejestrach R1 i R2. Rodzaj wykonywanej operacji określa pięciobitowe słowo stanu:
M S3 S2 S1 S0, które jest zapisywane w dwóch 3-bitowych rejestrach przesuwających.
Na Rys.9.1. przedstawiono układ połączeń ALU z wyjściami w/w rejestrów. Na wejścia
informacyjne rejestrów przesuwających podawane są z pamięci RAM sygnały W1 i W2, zaś na ich
wejścia zegarowe podawany jest sygnał = CRI + CR1 + CR2. Z tych zależności wynika, że w czasie
projektowania instrukcji z użyciem jednostki arytmetyczno-logicznej należy koniecznie
przewidzieć wygenerowanie w trzech pierwszych mikrocyklach sygnałów CRI, CR1 i CR2.
W celu ustalenia prawidłowych stanów wejść sterujących, określających wybór operacji, jaką
ma wykonać ALU należy także we właściwej kolejności zapisać ich wartości w pamięci RAM, na
pozycjach W1 i W2 w kolejnych mikrocyklach. Sposób kodowania funkcji realizowanej przez ALU
przedstawiono w tabeli 9.4. 
9.3. OBSŁUGA ZESTAWU LABORATORYJNEGO
 Zestaw laboratoryjny musi zostać przygotowany do pracy. Należy w tym celu zdefiniować
listę instrukcji, które mają być wykonywane przez zestaw laboratoryjny STEROWANIE SZYNĄ
DANYCH, a następnie trzeba zapisać w pamięci RAM odpowiednie kody, zapewniające realizacje
zaprojektowanych operacji.
 Listę rozkazów najlepiej jest umieścić w tabeli, o kształcie jak Tabela.9.1. Następnie
możemy przystąpić do sekwencyjnego zapisu danych do pamięci RAM, a w dalszej części do
wykonania zapisanego programu.
9.3.1. ZAPIS PROGRAMU DO PAMIĘCI RAM
W tym celu należy wykonać następujące czynności:
a) Przełącznik zapis/praca ustawić w pozycji zapis - wciśnięty.
b) Wyzerować adres w pamięci RAM (I2, I1, I0) oraz stan wyjść adresowych generatora
GS (C1, C0) poprzez naciśnięcie odpowiadającym im odpowiednich przycisków zer.
c) Na klawiaturze ustawić wartość słowa sterującego CT, BT, AT, CC, BC, AC, W1, W2,
a następnie dokonać wpisu tego słowa do pamięci, pod adresem wyświetlanym przez
diody I2, I1, I0, C1, C0, poprzez naciśnięcie przycisku wpisz. Stan wyjść adresowych
I2, I1, I0, C1, C0 zostanie automatycznie zwiększony o jeden.
d) Powtórzyć czynności z pkt. c) aż do zapisania wszystkich instrukcji.
Zapis programu do rejestru programu RP odbywa się analogicznie jak zapis do pamięci RAM.
9.3.2. WYKONANIE INSTRUKCJI ZAPISANYCH W PAMIĘCI
W tym celu należy wykonać następujące czynności:
a) Przełącznik zapis/praca ustawić w pozycji praca - wyciśnięty.
b) W zależności od interesującego nas trybu pracy programu wybrać Mikrocykl, Cykl
lub Program.
c) Wyzerować adres w pamięci RAM ((I2, I1, I0) oraz stan wyjść adresowych generatora
GS (C1, C0) poprzez naciśnięcie odpowiadających im przycisków zer.
d) Wcisnąć przycisk START. Układ rozpocznie wykonywanie zapisanego programu.
e) W razie potrzeby (świecąca dioda Gotów) dokonywać wpisu danych wejściowych
z klawiatury Dane przez naciśnięcie przycisku CZYTAJ.
f) Po zakończeniu wykonywania Mikrocyklu bądź Cyklu wznowienie wykonywania
programu następuje przez ponowne naciśnięcie przycisku START. Należy pamiętać
o ustawieniu odpowiedniej zawartości rejestru instrukcji RI
.
Ćwiczenie 9 9-15
9.3.3. KOREKTA PROGRAMU ZAPISANEGO W PAMIĘCI RAM
W przypadku wystąpienia błędu w zapisanym programie istnieje możliwość zapisu
poprawnego słowa z klawiatury CT, BT, AT, CC, BC, AC, W1, W2 i korekta nieprawidłowej części
programu. Aby tego dokonać należy postępować jak w przypadku schematu zapisu nowego
programu przedstawionego w pkt.9.3.1., z tą różnicą, że zamiast dokonywać zerowania adresu
w pamięci RAM, na klawiaturze I2, I1, I0 ustawiamy adres pamięci pod którym chcemy zapisać
poprawną wartość słowa sterującego.
9.4. PROGRAM ĆWICZENIA
9.4.1. PRZYGOTOWANIE DO ZAJĘĆ
1. W domu należy rozwiązać zadania otrzymane od prowadzącego. W przypadku, gdy zadany
problem wymaga wykonania ciągu kilku złożonych obliczeń z wykorzystaniem ALU,
wskazane jest przygotowanie algorytmu wykonywanych obliczeń w postaci schematu
operacyjnego (jak przy programowaniu).
2. Następnie należy przygotować listę rozkazów potrzebnych do realizacji programu. Najlepiej
jest przygotować ją w postaci podanej w Tab.9.1.
9.4.1. PRZEBIEG ĆWICZENIA W LABORATORIUM
1. W laboratorium, po zaakceptowaniu przez prowadzącego przygotowanego w domu
rozwiązania problemu należy zapisać zaprojektowane instrukcje w pamięci RAM, oraz
program w pamięci RP. Postępowanie w trakcie tych czynności opisano w p. 9.3.
2. Po zapisaniu instrukcji w RAM i programu w RP należy sprawdzić poprawność działania
programu na przygotowanych przez siebie danych, a następnie zademonstrować go
prowadzącemu. Prowadzący może wymagać przeprowadzenia demonstracji przy
wykorzystaniu danych podanych przez niego.
3. Po zaakceptowaniu przez prowadzącego przedstawionego rozwiązania, należy wykonać
jego ewentualne dodatkowe polecenia. Po ich wykonaniu należy uzyskać potwierdzenie
wykonania ćwiczenia.
9-16 STEROWANIE SZYNĄ DANYCH
9.5. PRZYKŁADOWE ZADANIA PROJEKTOWE
1. Przygotować taki zestaw instrukcji (maksymalnie 8), który będzie wczytywał dwie liczby
4 - bitowe A(a3a2a1a0) i B(b3b2b1b0) podawane przez prowadzącego zajęcia, a następnie
wykona na nich następującą operacje (jedną z podanych wybiera prowadzący):
a.
b.
c.
Liczbę wyjściową C(c3c2c1c0) zapisać do rejestru wyjściowego RWY. Należy przygotować
zestaw danych, na których będzie można sprawdzić poprawność działania programu.
Sprawdzić działanie w dwóch trybach pracy: CYKL i PROGRAM.
2. Przygotować taki zestaw instrukcji (maksymalnie 8), który będzie wczytywał dwie liczby
4 - bitowe A(a3a2a1a0) i B(b3b2b1b0) podawane przez prowadzącego zajęcia, a następnie
będzie wpisywało do rejestru wyjściowego RWY liczby tworzące ciąg Fibonacciego (kolejna
liczba jest sumą dwóch poprzednich): najpierw C=A+B, potem D=B+C, następnie E=C+D,
etc. Określić, ile można wygenerować takich liczb za pomocą 8 instrukcji (wliczając w nie
wczytanie liczb z klawiatury). W przypadku przepełnienia – przeniesienie należy zaniedbać.
Sprawdzić działanie w dwóch trybach pracy: CYKL i PROGRAM.
3. Przygotować taki zestaw instrukcji (maksymalnie 8), który będzie wczytywał liczbę
4 - bitową A(a3a2a1a0) podawaną przez prowadzącego zajęcia, a następnie będzie wpisywał
do rejestru wyjściowego RWY liczby będące o 1 mniejszą niż poprzednia: A, A-1, A-2, A-3,
A-4, etc. Program ma działać w nieskończonej pętli. Sprawdzić działanie w dwóch trybach
pracy: CYKL i PROGRAM.
4. Przygotować taki zestaw instrukcji (maksymalnie 8), który będzie wczytywał liczbę
4 - bitową A(a3a2a1a0) podawaną przez prowadzącego zajęcia, a następnie będzie wpisywał
do rejestru wyjściowego RWY liczby będące o 2 większe niż poprzednia: A, A+2, A+4, A+6,
A+8, etc. Program ma działać w nieskończonej pętli. Sprawdzić działanie w dwóch trybach
pracy: CYKL i PROGRAM.
5. Przygotować taki zestaw instrukcji (maksymalnie 8), który będzie wczytywał dwie liczby
4 - bitowe A(a3a2a1a0) i B(b3b2b1b0) podawane przez prowadzącego zajęcia. Następnie
należy sprawdzić, czy liczba B jest równa kwadratowi liczby A. Jeżeli B=A2
, należy B
przesłać do rejestru RA, w przeciwnym przypadku – do rejestru RA trzeba wpisać 0.
Sprawdzić działanie w dwóch trybach pracy: CYKL i PROGRAM.
6. Przygotować taki zestaw instrukcji (maksymalnie 8), który będzie wczytywał liczbę
4 - bitową A(a3a2a1a0) podawaną przez prowadzącego zajęcia, a następnie, jeżeli a3=0,
będzie wpisywał do rejestru wyjściowego RWY liczbę zanegowaną względem A; natomiast
jeżeli a3=1, to będzie wpisywał liczbę 2 razy mniejszą niż A. Sprawdzić działanie w dwóch
trybach pracy: CYKL i PROGRAM.
7. Przygotować taki zestaw instrukcji (maksymalnie 8), który będzie wczytywał liczbę
4 - bitową A(a3a2a1a0) podawaną przez prowadzącego zajęcia, a następnie, jeżeli A≥8 to
będzie dzielił tę liczbę na dwa i wpisywał do rejestru wyjściowego RWY, jeżeli A<8 – będzie
wpisywał A do rejestru wyjściowego RWY. Następnie, prowadzący zajęcia musi podać
Ćwiczenie 9 9-17
liczbę, która zostanie dodana do ostatniego wyniku i ta liczba ma zostać wpisana do rejestru
wyjściowego RWY. Sprawdzić działanie w dwóch trybach pracy: CYKL i PROGRAM.
8. Zdefiniować taki zestaw instrukcji, aby możliwe było wykonanie następujących operacji:
1) dane  RA,
2) dane  RB,
3) RA  R1,
4) RB  R2,
5) R1 + R2 (arytm) RC,
6) RC  RWY,
7) Wyzeruj RC
- Przed przystąpieniem do testowania instrukcji należy przygotować zestawy danych, które
będą podawane jako argumenty przy wykonywaniu poszczególnych instrukcji i wykonać
obliczenia kontrolne dla instrukcji 5).
- Sprawdzić działanie zaprojektowanych instrukcji w trzech trybach pracy zestawu
laboratoryjnego: CYKL, MIKROCYKL i PROGRAM. 